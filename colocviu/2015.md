# Enunț

O organizație economică și-a propus să implementeze un program C++, orientat pe obiecte, cu ajutorul căruia să își gestioneze angajații. Datele despre fiecare angajat conțin: nume, prenume, CNP, data angajării și funcția. 
Angajații sunt de două tipuri: permanenți și temporari. Angajații permanenți au un salariu lunar fix, dar pot primi și un bonus lunar într-un procent din salariu, care nu poate depăși un maxim stabilit prin contract. Angajații temporari sunt plătiți cu ora de muncă, având un tarif pe oră stabilit prin contract și o dată de terminare a contractului. Pentru fiecare angajat permanent se va înregistra în fiecare lună dacă a primit bonus și ce procent din salariu, iar pentru fiecare angajat temporar numărul de ore lucrate.
Progamul trebuie să citească de la tastatură angajații, cu toate datele lor, câte unul pe rând, în formatul cel mai convenabil, să creeze o structură de date în care să îi adauge și să îi afișeze, împreună cu toate datele lor, în funcție de opțiunea utilizatorului.
Utilizatorul poate să opteze între:

- a adăuga un angajat în sistem, permanent sau temporar, cu toate datele lui
- a afișa toți angajații sau toți angajații permanenți sau toți angajații temporari, cu toate datele lor
- a afișa toți angajații temporari care își încetează contractul de muncă într-o lună dată
- a afișa toți angajații temporari care nu au lucrat nicio oră în ultimile 3 luni
- a afișa toți angajații care au luat bonus într-o lună dată
- a afișa pentru fiecare angajat suma cu care a fost plătit într-o lună dată