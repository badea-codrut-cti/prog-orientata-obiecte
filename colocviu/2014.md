# Enunț

Un medic de familie dorește să cunoască, în orice moment, riscul dobândirii unei boli cardiovasculare pentru pacienții arondaţi cabinetului său. Principalii factori de risc sunt determinaţi de: valoarea totală a colesterolului și de valoarea tensiunii arteriale. Valorile colesterolului total pot fi: sub 200 mg/dl – optim; între 200-239 mg/dl – normal și peste 240 mg/dl – crescut. Valoarea normală superioară a tensiunii arteriale este de 130-139. Fiecare pacient apare in evidența medicului de familie cu nume, prenume, vârstă și adresă. Valorile colesterului și ale tensiunii arteriale se înregistrează în fișă împreună cu data la care s-au făcut analizele. 
Pentru pacienții peste 40 de ani, la factorii de risc se adaugă fumatul și sedentarismul. În acest caz, fișa medicală trebuie să facă mențiunea de fumător sau nefumător și să indice sedentarismul (scăzut, mediu sau ridicat). Aceste valori pot evolua în timp, în funcție de stilul de viață al pacientului. 
Medicul de familie tratează special cazul copiilor întrucât aceștia pot dobândi mai ușor o boală cardiovasculară dacă există precedent în familie (unul sau ambii părinți). Pe fișa copiilor trebuie să se regăsească această informație, precum și numele și prenumele părinților. Fișa copiilor va trebui, în plus, să indice (împreună cu data) și Proteina C reactivă: sub 0.60 mg/dl – optim.
Un pacient are risc cardiovascular fie dacă rezultatul la vreuna dintre analizele meționate depășește valoarea normală superioară, fie dacă are antecedente în familie (în cazul copiilor), fie dacă este fumător și are un grad ridicat de sedentarism (în cazul pacienților peste 40 de ani). Un pacient are risc cardiovascular ridicat dacă sunt prezente cel puțin două dintre situațiile de risc cardiovascular.
Progamul trebuie să citească de la tastatură pacienții, câte unul pe rând, împreună cu infomațiile lor medicale, în formatul cel mai convenabil, să creeze o structură de date în care să adauge fișele pacienților și să afișeze informațiile medicale ale pacienților într-un format standard, în funcție de opțiunea medicului.
Medicul poate să opteze între:

- A afișa infomațiile medicale pentru toți pacienții.
- A afișa infomațiile medicale pentru toți pacienții adulți cu factor de risc cardiovascular ridicat.
- A afișa infomațiile medicale pentru toți pacienții copii cu factor de risc cardiovascular.
- A afișa infomațiile medicale pentru toți pacienții care au numele (de familie) egal cu un nume dat.

Indiferent de opțiunea medicului, programul va afișa informațiile care se potrivesc acestei opțiuni, grupate după tipul pacientului, astfel:
```
Adulți
Adulți peste 40 de ani
Ionescu Paul: Risc cardiovascular – RIDICAT; Colesterol (25.05.2014): 250 mg/dl; TA (04.05.2014): 135; Fumător: da; Sedentarism: ridicat.
Adulți sub 40 de ani
Popescu Ionut: Risc cardiovascular – DA; Colesterol (25.05.2014): 245 mg/dl; TA (04.05.2014): 138.
Copii
Caragiale Luca: Risc cardiovascular – NU; Colesterol (25.05.2014): 180 mg/dl; TA (04.05.2014): 131; Proteina C reactivă (17.03.2014): 0.55 mg/dl; Antecedente familie: nu.
```