# Enunț

Conducerea firmei X a convocat o ședință cu șefii de departamente, iar unul dintre punctele de pe ordinea de zi a fost stabilirea bugetului pentru alocarea primelor de sărbători. Pentru a realiza acest lucru este necesar ca departamentul de resurse umane să verifice și, dacă e cazul, să actualizeze, evidența personalului implicat în funcționarea unității, urmând ca departamentul financiar-contabil să aloce prima stabilită fiecărui angajat.
Angajații cu contract permanent vor beneficia diferențiat de aceste prime, astfel că personalul TESA (Tehnic, Economic și Socio-Administrativ) va primi o primă fixă și un weekend la munte (în primele 3 weekend-uri din decembrie, la alegere), iar personalul lucrativ va primi, pe lângă prima fixă, o sumă pentru fiecare copil minor pe care îl are în îngrijire. Pentru fiecare copil minor, angajatul va primi un spor calculat ca un procent din prima fixă, egal cu vechimea lui în firmă, calculată până la 31 decembrie 2014 (de ex., dacă vechimea în firmă este de 12 ani, atunci va primi pentru fiecare copil minor 12% * suma standard etc). 
Angajații cu contract de colaborare în regim de plată cu ora vor beneficia și ei de prima fixă atribuită angajaților permanenți, doar că angajații al căror contract expiră până la data de 31 decembrie 2014, vor beneficia doar de 50% din cuantumul acestei prime, în timp ce angajații al căror contract continuă și în 2015 vor beneficia de prima întreagă.
Fiecare angajat va avea o fișă tipizată în care trebuie să completeze numele, prenumele, tipul contractului (permanent sau în plată cu ora), data de intrare în vigoare a contractului și tipul activității (lucrativ sau TESA). În funcție de situația în care se află, angajatul va completa și alte informații specifice (personalul TESA permanent va alege weekend-ul pentru minivacanta, personalul lucrativ permanent va menționa numărul de copii minori aflați în întreținere, iar angajații cu contract de colaborare în regim de plată cu ora vor completa data terminării contractului). 
La finalul ședinței, conducerea a concluzionat că ar trebui să fie un dosar detaliat asociat acestei activități întrucât vor fi necesare rapoarte diferite pentru Administrația Fiscală. Din experiența anilor trecuți, societatea a trebuit să pună la dispoziție rapoarte care să conțină:

- Afișarea tuturor angajaților.
- Afișarea tuturor angajaților lucrativi permanenți care au copii minori în îngrijire.
- Afișarea tuturor angajaților care își fac rezervare la munte în al doilea weekend din decembrie.
- Afișarea tuturor angajaților în regim de plata cu ora, care au contract până cel puțin în martie 2015. 

Fiecare raport va afișa informații complete despre toți angajații selectați, care să conțină și primele de sărbători cuvenite.
Este foarte important ca fișele completate de angajați să fie stocate și pe suport electronic pentru a putea avea acces rapid oricând va fi necesar un nou raport. Departamentul de Informatizare a menționat că va avea în cel mai scurt timp un program care va introduce de la tastatură informațiile de pe fișele angajaților, în formatul cel mai convenabil, va crea o structură de date în care să stocheze și va afișa pe ecran rapoartele în formatul dorit. Valoarea primei fixe va fi introdusă la începutul rulării programului, salvată și actualizată de oricâte ori este nevoie.
Exemplu:
În functie de tipul contractului și tipul activității depuse, informațiile despre un angajat vor fi afișate astfel:
```
Popescu Vasile,  plata cu ora, 01.01.2013 – 15.10.2014, primă: 200 RON
Ion Alexandra,  plata cu ora, 01.01.2013 – 15.04.2015, primă: 400 RON
Ionescu Ana, contract permanent, 15.02.2000, TESA, weekend 2, primă: 400 RON
Mitrache Bogdan, contract permanent, 15.02.2000, lucrativ, minori: 3, primă: 568 RON
Gheorghe Marin, contract permanent, 01.07.1994, lucrativ, minori: 0, primă: 400 RON
```